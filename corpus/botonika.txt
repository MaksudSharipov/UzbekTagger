Botanika (yun. botanikos — o'simlikka tegishli, botane — o'simlik, o't, giyoh) — o'simliklar to'g'risidagi fanlar majmui. B. yer yuzidagi o'simliklar dunyosini, o'simliklar organizmlarining yashash va rivojlanish qonuniyatlarini hamda ularning bu jarayondagi o'zaro aloqalarini, tashqi muhitga nisbatan munosabatlarini ilmiy jihatdan o'rganadi. B. bir-biri bilan o'zaro bog'langan o'simliklar sistematikasi, paleobotanika, geobotanika, morfologiya, anatomiya, sitologiya, antekologiya, filogeniya, florogenetika, fiziologiya, ekologiya, usimliklar xom ashyosi, bioqimyo, usimliklar geografiyasi, dendrologiya, palinologiya kabi tarmoqlarga bo'linadi. B. suvo'tlar, po'sinlar, qirqbo'g'imlar, qirqquloqlar, ochiq urug'li o'simliklar, yopiq urug'li o'simliklar, zamburug'lar va lishayniklar deb ataladigan bo'limlardan iborat.
B. boshqa biol. fanlari kabi kuzatish, tarixiy taqqoslash va tajriba usullaridan foydalanadi. Bu usullar kolleksiyalar yig'ish va tuzishdan, tabiatda va tajriba maydonlarida kuzatish va tajribalar o'tkazish, olingan maʼlumotlarni matematik usulda ishlab chiqishdan iborat. B. klassik B. metodlari bilan bir qatorda zamonaviy kimyo, fizika, kibernetika va boshqa fanlarning i. t. metodlaridan ham foydalanadi.
O'simliklar to'g'risidagi dastlabki maʼlumotlar qad. Sharq xalqlari qo'lyozmalarida uchraydi. Lekin ilmiy B.ga yunonlar asos solishgan. O'simliklarni tekshirishga bag'ishlangan eng qad. maʼlumotlar yunon faylasufi Aristotel ishlarida uchraydi. Aristotelning shogirdi Teofrast birinchi bo'lib o'simliklarning hayotiy shakllari tasnifini bergan, o'simliklarni daraxtlar, butalar, yarim butalar va o'tlarga ajratgan. Teofrast B.ning otasi hisoblanadi. O'rta asrda yashagan vatandoshlarimiz Beruniy va Ibn Sino asarlarida ham shifobaxsh o'simliklar to'g'risida ko'plab maʼlumotlar beriladi. Endilikda o'simliklar qoplamining biosferadagi ahamiyati, biosferaning eng muhim komponenti sifatida ularni muhofaza qilish, o'simliklar dunyosi genofondini saqlash, o'simlik boyliklaridan oqilona foydalanish muammolari birinchi o'ringa chiqdi.
O'zbekistonda. B. sohasidagi dastlabki i. t. ishlari 20-asrning 20- yillarida boshlangan. O'sha yillari O'rta Osiyo davlat universiteti, 40- yillar boshida esa O'zbekiston Fanlar akademiyasi O'zbekiston usimliklarini o'rganish bo'yicha bir necha ekspeditsiyalar uyushtiradi. Yig'ilgan o'simliklar kolleksiyasi O'zbekiston gerbariysini tuzish uchun asos bo'ldi. Hozir Fanlar akademiyasi Botanika institutidagi markaziy gerbariyda 1 mln.dan ortiq usimliklar namunasi va 10000 dan ziyod o'simlik turlari bor. Bu kolleksiyalar va tabiatda olib borilgan kuzatishlar Urta Osiyo florasining genezisi va usimliklar krplamining rivojlanishi to'g'risida yirik nazariy va fundamental ishlarni amalga oshirishda asosiy baza bo'lib xizmat qildi. Xususan O'zbekiston Fanlar akademiyasi Botanika instituti tomonidan 1941—62 yillarda 6 jildli "O'zbekiston florasi" asari yaratildi. Unda 4274 o'simlik turlari, jumladan 390 endemik turlar to'g'risida maʼlumot berilgan. O'zbekiston botaniklari Urta Osiyo respublikalari olimlari bilan hamkorlikda 8 mingdan ortik, turni o'z ichiga olgan 10 jildli "Urta Osiyo o'simliklari aniqlagichi"ni tuzib chikishdi. Zamburug'lar bo'yicha esa 10 jildli "O'zbekiston zamburug'lari" nomli asar yuzaga keldi.
O'zbekistonning qazilma florasi bo'yicha Botanika instituti olimlari tomonidan bir qancha i.t. ishlari olib boriddi. Tadqiqot natijasida 3 jiddli "O'zbekiston paleobotanikasi" paydo bo'ldi. Cho'l, yarimcho'l, tog' oldi o'tloqlarining hosildorligini oshirishning fitomeliorativ va agrotexnikaviy metodlari asoslab berildi va amaliy foydalanishga takdim etildi.
O'zbekiston florasi va o'simliklar qoplami bo'yicha i.t.ning natijalari M. G. Popov (1927), Ye. P. Korovin (196162), I. I. Granitov (196467), Q. 3. Zokirov (1955—61) ishlarida keng yoritiddi. 1965-yilga kelib O'zbekiston o'simliklarining yirik masshtabli geobotanik haritasi tuzildi.
B. institutida olib borilgan geobotanikaga oid materiallar asosida 4 jilddan iborat "O'zbekistonning o'simliklar qoplami va ulardan oqilona foydalanish" asari nashr qilindi. B. institutida dorivor va efir moyli yemxashak hamda oziq-ovqat sifatida ishlatiladigan o'simliklarni aniqlash va ulardan foydalanish sohasida ham bir qancha i.t. ishlari bajariddi. J. K. Saidov rahbarligida usimliklarning cho'l sharoitiga moslashuv xususiyatlari ustida i.t. ishlari olib borildi. Noyob va yo'qolib borayotgan turlarni muhofaza qilish sohasida olib borilgan ishlar asosida 1984-yilda 163 o'simlikturini o'z ichiga olgan "O'zbekiston Kizil kitobi" yaratildi.
O'simliklar morfologiyasi, anatomiyasi, ekologiyasi va fiziologiyasi sohasida cho'l o'simliklarining qurg'oqchilikka moslanishining o'ziga xos morfologik xususiyatlariga oid ko'p i. t. ishlari olib borildi va yirik monografiya hamda to'plamlar nashr etildi.
Suv o'tlarini o'rganish ishlari akademik A. M. Muzaffarov rahbarligida olib borildi. Suv o'tlarini jadal kupaytirish, ulardan chorvachiliqda va xalq xo'jaligining boshqa sohalarida foydalanish usullari ishlab chiqildi va O'rta Osiyo hamda O'zbekistonning algoflorasiga oid qator asarlar chop etildi.
Kelgusida botanika sohasida olib boriladigan ishlar ekologiya, tabiat muhofazasi, o'simlik xom ashyolaridan oqilona foydalanish, Respublikada uchraydigan zambo'rug', tuban va yuksak o'simliklar turlarini aniqlash, ular orasidan muhofazaga molik turlarni ajratish, o'simliklar qoplamining hozirgi holatini aniqpash, eroziyaga uchragan yerlarning katta hajmdagi haritalarini tuzish va usimliklarning kayta tiklanishi bilan bog'liq muammolarni ishlab chiqish, usimliklarning ayniqsa cho'l sharoitida usishga moslanish qonuniyatlarini, Orol dengizining suvi qurib qolgan joylarda tuzga, issiqlikka va qurg'oqchilikka chidaydigan o'simliklarni topib o'stirish hamda turli darajada ifloslangan oqova suvlarni biologik (botanik) usulda tozalash hamda eng foydali (dorivor, yemxashak va boshqalar) o'simliklar biol.sini o'rganib, ularni ekma o'simliklar qatoriga kiritish kabi masalalarga qaratiladi.
O'simliklaming tashqi va ichki tuzilishi, ulaming tashqi muhit bilan o'zaro munosabatini, o'simliklaming o'sishi va rivojlanishida sodir bo'ladigan hayotiy jarayonlar: oziqlanish, suv bug'latish, fotosintez jarayonlarini, o'simliklaming kelib chiqishini, yer yuzida tarqalishi qonuniyatlarini hamda o'simliklar dunyosini ulaming belgilariga asoslanib, ma’lum bir sistemaga solishni, ulardan oqilona foydalanish va muhofaza qilish usullarini biologiyaning bir bo'limi bo'lgan «Botanika» fani o'rganadi. Botanika so'zi yunoncha «botane » so'zidan olingan bo'lib, ko'kat, o 't, o 'simlik degan ma’nolami bildiradi.

Bog' kolleksiyasida 6000 dan ortiq o'simliklar turlari mavjud bo'lib, bular: 170 ta ignabargli daraxtlar, 800 ga yaqin tropik va subtropik o'simliklar, 2000 dan ortiq ko'p yillik o'simliklar turlaridir.
Botanika bog'i hududida sun’iy suv havzalari joylashgan bo'lib, Oqqo'rg'on kanalidan chiqadigan suv bog'ning qulay joylashishi evaziga ko'chatlarga o'zi oqib kelmoqda. Bu holat madaniy o'simliklarning saqlanishi va ko'payishiga ijobiy ta’sir ko'rsatadi.
Toshkent botanika bog'ining ilmiy xodimlari tomonidan bir necha o'n yillar davomida o'simliklarni O'zbekistonga ko'chirib olib kelish, shuningdek, mahalliy turlarni ko'chirib o'tkazish bo'yicha katta ilmiy tadqiqotlar olib borildi.
Hozir esa bu yerda uy sharoitida ishlatilishi mumkin bo'lgan yangi turlar kashf qilinmoqda va o'simlik dunyosi vakillarining yangi turlari ishlab chiqilmoqda. Iqtisodiy jihatdan foydali bo'lgan yangi o'simliklarga katta e’tibor berilmoqda, yangi noyob va qiyin o'sadigan turlar, dorivor hamda gulli va manzarali o'simliklar o'rganilmoqda.
Manzarali va mevali daraxtlar, turli xil rezavor butalar, dorivor o'simliklar mamlakatimiz botaniklari uchun tadqiqot masalasi bo'lsa, oddiy mehmonlar uchun go'zallik mavzusidir.
Bu yerda ko'kalamzorlashtirish uchun yirik bargli jo'ka daraxti, Lenkoran akatsiyalari, lola daraxti, xitoy teraklari, noyob emanlar ko'chatlari; ko'p yillik piyozli o'simliklar – lola, sunbul, za’far hamda ildizli o'simliklar – gulsapsar, piongul, gibridli gibiskusning 90 dan ortiq turlari yetishtiriladi.
Toshkentning Botanika bog'ida poytaxtimizga uchib keladigan 30 dan ortiq turdagi ekzotik qushlarni uchratishingiz mumkin.
Bog'ning hududida siz turli xil o'quv ekskursiyalarida ishtirok etishingiz, fotosessiyalar, videotasvirlarni amalga oshirishingiz, velosiped va rolikli konkida sayr qilishingiz (bu yerda ijara xizmati taqdim etiladi), tabiat qo'ynida dam olishingiz hamda o'zingiz uchun o'simliklarning kamyob va manzaralai turlarini xarid qilishingiz mumkin.

